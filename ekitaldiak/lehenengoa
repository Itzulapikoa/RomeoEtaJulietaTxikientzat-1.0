LEHENENGO EKITALDIA

KOROA: Verona hirian bi familia bizi dira. Asko gorroto dute elkar. Familia horietako bi gazte maitemindu egiten dira. Baina haien maitasuna oso triste bukatuko da: biak hiltzen dira. Istorio honek bi ordu iraungo ditu eszenatokian. Ondo ulertzeko, adi egon.

LEHENENGO ESZENA

Sanson: Eguraldi ona, baina Montescoren bat agertzen bada, okertuko zaie eguna!
Gregorio: Kontuz ibili. Ez erasotu lehenengo, bestela errua botako digute.
Sanson: Ezpata prest daukat! Haserretu egingo ditut, eta eurek hasiko dute borroka!
Gregorio: Hitz txar batzuk, eta gero... zart! Ezpataz!
Sanson: Badakizu zer egingo dudan? Zapalduko ditut!
Gregorio: Baina legeak zer dio?
Sanson: Ezpata ateratzea legeen kontra dago, bai, baina iraintzea ez...
Gregorio: Bada, adi. Hor datoz Montescoren bi zerbitzari.
Sanson: Orduan, atera mingaina... eta gero ezpata ateratzen badute, guk ere aterako dugu.

(Abram eta Baltasar sartzen dira)
Sanson: Egun on, jauna.  
Abram: Zer keinu dira horiek? Iraindu nahi gaituzu?
Gregorio: Orain bai, baina ez zu.
Abram: Beraz, gure nagusiaren kontrako irainak dira horiek? Eskatu barkamena.
Sanson: (ezpata ateraz) Barkamena eskatu? Inola ere ez. Prest zaude borrokatzeko?
Abram: Zuk hasiko duzu borroka?
Sanson: Nahi baduzu…

(Ezpatak ateratzen dituzte eta borroka hasten da.)
Benvolio: (sartzen da bien artean) Utzi hori! Bakea behar dugu! Ezpataz ez, hitz eginez konpondu.
Sanson: Hona etorri bakeaz? Begira nola mugitzen dugun bakea!

(Benvolio ezpataz banatzen saiatzen da.)
Tibaldo: (sartzen da) Benvolio! Ezpatarekin ari zara? Hori ondo dago... baina ez baduzu borrokatu nahi, alde egin!
Benvolio: Bakea lortzen saiatzen ari naiz!
Tibaldo: Bakea? Nik gorrotoa maite dut! Montesco guztiak gorroto ditut!
Benvolio: Ez dut zurekin borrokan hasi nahi...
Tibaldo: Orduan prestatu, zeren nik bai!

(Borroka berriz pizten da. Beste lagun batzuk sartzen dira, zarata handia dago.)
Printzea: (soldaduekin sartzen da) Gelditu oraintxe! Nahikoa da! Nork piztu du borroka hau?
Benvolio: Ni guztiak banatzen saiatzen ari nintzen, Printzea. Bakea egitera etorri naiz hona.
Tibaldo: Gezurra da! Benvolio hasi da borrokan lehenengo!
Printzea: Hau hirugarren aldia da! Montescoen eta Capuletoen arteko liskar honek amaitu behar du, ala hurrengoan, heriotza izango da zigorra! Capuleto, zatoz etxera nirekin. Montesco, gero hitz egingo dut zurekin.

(Printzeak eta Capuletok alde egiten dute.)
Montesco andrea: Non dago Romeo? Ez da gurekin batera borrokatzera etorri?
Benvolio: Ez. Basoan sartu da goizetik, bakarrik zebilen, triste. Saiatu naiz berarekin hitz egiten, baina ihes egin du. Bakarrik egon nahi du.
Montesco: Zer gertatzen zaio? Zergatik dago hain triste.
Benvolio: Ez dakit.

(Romeo agertzen da.)
Benvolio: Begira, han doa! Romeo, itxaron! Zer gertatzen zaizu?
Romeo: Ezin dut gehiago... Maitasuna da nire min handiena.
Benvolio: Nork mintzen zaitu horrela?
Romeo: Rosalinaren begiek. Rosalina maite dut, baina berak ez nau maite.
Benvolio: Neska hori ahaztu egin behar duzu. Beste neska batzuk daude Veronan!
Romeo: Ez da hain erraza. Rosalinak ez nau maite, eta nire bihotza galdu da.
Benvolio: Bada, lagunduko dizut beste aurpegi polit batzuk begiratzen.
Romeo: Ea posible den…


BIGARREN ESZENA

(Capuleto Jauna eta Paris kalean paseatzen dabiltza.)

Paris: Jauna, Julietarekin ezkondu nahi nuke. Zure alaba ederra da, eta ni prest nago.
Capuleto: Baina bera ez dago prest. Oso gaztea da oraindik. Hamalau urte dauzka. Itxaron ditzagun bi urte.
Paris: Baina beste neska batzuk ezkonduta daude adin horrekin...
Capuleto: Bai, baina nik nahiago dut pixka bat gehiago haztea. Nahi baduzu, zatoz gaur arratsaldeko jaialdira gure etxera. Gonbidatu asko izango dira, eta ikusiko duzu nire alaba zure begiekin. Ikusiko dugu ea zugan interesa pizten duen.

(Capuletok bere zerbitzariari festarako gonbidatuen zerrenda ematen dio.)
Capuleto: Hona hemen gonbidatuen zerrenda. Joan eta gonbidatu guztiak.
Zerbitzaria: Bai, jauna… (pentsatzen geratzen da) Baina... nik ez dakit irakurtzen! Zer egingo dut?

(Zerbitzaria kaletik doa, eta Romeo eta Benvoliorekin topo egiten du.)

Zerbitzaria: Egun on, jaunak. Mesede bat: norbaitek zerrenda hau irakur lezake?
Romeo: Noski! (zerrenda irakurtzen hasten da) Ene! festa handi bat Capuletotarren etxean. Hemen jende asko dago gonbidatuta...
Zerbitzaria: Mila esker! A, zuek Montescotarrak ez bazarete, gonbidatuta zaudete!

(Zerbitzariak alde egiten du.)
Benvolio: Capuletotarren etxean festa bat? Joan gaitezen!
Romeo: Ez dut gogorik. Rosalina izango da han, eta bihotza hautsi dit...
Benvolio: Hori da bertara joateko arrazoia! Beste neska ederrak ikusiko dituzu eta Rosalina ahaztuko duzu.
Romeo: Ea lagun... agian lagunduko didazu.

HIRUGARREN ESZENA
(Capuletoren etxea. Inudea Julietaren bila doa.)
Inudea: Julieta! Nire haur maitea! Non zaude?
Julieta: Hemen nago, amatxo.
Inudea: Ai ene! Zenbat hazi zaren azkenaldian! Oraindik gogoan dut haur txikia zinenean… (irribarrez) Nik hazi zintudan!
Capuleto andrea: Alaba, zurekin hitz egin nahi dut. Zer pentsatzen duzu ezkontzeari buruz?
Julieta: Nik? Ez dut horretan pentsatu oraindik, ama.
Capuleto andrea: Bada, orain pentsatu beharko zenuke. Gaurko festan gazte eder bat etorriko da: Paris izena du. Noblea da, aberatsa, eta gu pozik egongo ginateke berarekin ezkonduko bazina. Pentsatu ondo, aukera ona da.
Inudea: Bai, benetan polita da Paris! Zelako suertea neska batek horrelako mutil bat aurkitzea!
Julieta: Ikusiko dut. Saiatuko naiz begiratzen, gustuko dudan ala ez jakiteko... baina ez dut ezer agintzen.
Capuleto andrea: Ondo dago hori! Begiratu iezaiozu bihotzarekin.
Inudea: Eta zure begiekin! (barrez)


LAUGARREN ESZENA
(Veronako kaletik Romeo, Benvolio eta Mercutio Capuletoen festara doaz, mozorroekin.)
Benvolio: Azkenean! Prest al gaude festara sartzeko?
Romeo: Ez daukat gogorik... Ez naiz ondo sentitzen. Amesgaizto bat izan dut bart.
Mercutio: Ametsak? Ez diezu kasurik egin behar! Ametsak gezurrak dira, haizearen modukoak!
Romeo: Baina batzuetan ametsak benetako gauzak esaten dizkigute…
Mercutio: (Barrez eta serio artean) Ai, Romeo! Hori da Mab erreginaren lana!
Romeo: Nor da Mab erregina?
Mercutio:  Ametsen erregina da! Oso txikia da, harri txiki baten tamainakoa. Izaki txikiez tiratutako gurdian etortzen da eta zure buruan sartzen da.  Gauero etortzen lo daudenengana, eta haien buruan sartzen da. Soldaduei guduak ametsarazten dizkie, abokatuei dirua, eta neska gazteei ezkontzak! Nahi duzun guztia ekarriko dizu ametsetara. Gero, zure belarriaren ondoan danbor bat jotzen hasiko da eta bat-batean esnatu egingo zara, beldurtuta. Eta gero berriro lokartuko zara, eta...
Romeo: Isilik, Mercutio. Nahikoa da! Zure istorio horiekin burutik jota bukatuko dugu!
Mercutio: (barrez) Ados. Ametsez hitz egiten ari nintzen, besterik ez.
Benvolio: Festan neska asko egongo dira. Horietako batek zure bihotza berriro piztuko du eta Rosalina ahaztuko duzu!
Romeo: Ea... ikusiko dugu. Baina barruan zerbait txarra gertatuko dela sentitzen dut. Bihotzean beldurra daukat.
Benvolio: Ez kezkatu. Zoaz mozorroa jantzita eta dantzan hasi! Ez da ezer txarrik gertatuko! Danborra entzun dadila!

BOSGARREN ESZENA

(Capuletoren etxeko jauregia. Festa giroa. Musika eta dantzak.)
Capuleto: Ongi etorriak guztiak! Jan, edan eta dantzatu! Hau bai gau ederra!
Zerbitzaria: Jauna, guztia prest dago.
Capuleto: Ederki. Utzi gazteek dantza dezaten. Neska polit asko daude gaur hemen!

(Romeo sartzen da, festan dagoen jendeari begira.)

Romeo: Ai, ene... Nor da neska hura? Hain da ederra, ezen ez dudan inoiz halakorik ikusi.
Benvolio: Ahaztu al duzu Rosalina?
Romeo: Rosalina? Nor da Rosalina? Neska hori da nire bihotza orain!

(Julieta agertzen da. Romeo hurbiltzen zaio.)

Romeo: Esku bat ukitzen uzten badidazu... Jaun santu baten eskuak bezain garbia duzu zurea.
Julieta: Zure ukitua santua balitz... nire eskua bedeinkatua legoke.
Romeo: Bedeinkazioa hauxe izango da... (musu emateko hurbiltzen da eta musu ematen diote elkarri.)
Julieta: Zure musuarekin, bihotza galdu dut. Santutasunez musukatzen duzu.

(Inudea hurbiltzen da.)
Inudea: Julieta, zure ama deika ari da. Zoaz!
Romeo: (Inudeari) Nor da neska hori?
Inudea: Capuletoren alaba da, gure etxekoa.
Romeo: (harrituta) Capuletotarra? Ene... Nire etsaiaren alaba da...

(Romeok alde egiten du.)

Julieta: (Inudeari) Nor zen mutil hura?
Inudea: Montesco bat da, zure familiaren etsaien semea.
Julieta: Ene... Montesco bat maite al dut? Gorrotoaren erdian jaio den maitasuna da hau...

KORUA:
Romeok Rosalina ahaztu egin du.  Bi gazte maitemindu dira lehen begiratuan, baina ezin diote inori aitortu, beren familiak etsaiak direlako. Maitasun hori ezkutuan bizi beharko dute orain, eta hor hasten da haien patuaren bidea...
